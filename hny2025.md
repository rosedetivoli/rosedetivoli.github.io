
<iframe src="https://player.vimeo.com/video/1040356303?quality=1080p" width="640" height="360" frameborder="0" allow="autoplay; fullscreen; picture-in-picture" allowfullscreen></iframe>  

----
  
**SVADBA**  
**Branislav Bane Dimitrijević**  
  
Ne znaš ti sine  
Koliko si srećan  
Mi kad smo došli u Bor  
Nigde nikoga svog  
Samo posao i plata  
I soba za samce  
I cimerka ti bila  
Kog si zatekla  
I ko je bio dobar da te primi  
  
Kad dođe vreme za svadbu  
Sakupiš cimere  
Komšije i kolege  
Sirotane kao i ti što si  
Ni brata nit ujke  
Nit oca ni majke  
Kuma ti najbliži rod  
Komšika sestra rođena  
  
Krenemo tako niz potok  
Svi zajedno  
Peške  
Srećni i presrećni  
Pa uđemo u Nišku  
Izađe Jusuf iz Pelivana  
Pa nas izljubi  
Pa pita gde su vam majke  
Očevi gde su  
  
I tu sam počela da plačem  
On iznese tortu  
To je moj poklon kaže  
Unuke da dočekate  
I praunuke  
  
Posle odemo u našu sobu na ručak  
Svaki gost poneo svoju stolicu  
Da bi imao gde da sedi  
Svoj tanjir, viljušku i čašu  
  
Kad je harmonikaš počeo da peva:  
Trešnja se od koren kornaše  
Ćerka se od majke deleše  
Praštavaj majko praštavaj  
Ako sam ti nešto zgrešila  
  
E  
Tad sam prvi put umrla  

----

![jim](https://github.com/user-attachments/assets/13c051c4-83c2-4f12-9429-d04085b439b8)

